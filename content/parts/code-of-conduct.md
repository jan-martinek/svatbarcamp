---
title: Code of Conduct
---
Na svatbarcampu vyžadujeme od účastníků, přednášejících, sponzorů a
dobrovolníků souhlas s následujícími pravidly chování. organizační tým požaduje
dodržování těchto pravidel po celou dobu konání akce. Očekáváme spolupráci
všech účastníků na zajištění prostředí, ve kterém se budou všichni cítit
bezpečně.

*Ve zkratce: chovejte se k sobě navzájem hezky.*

### Potřebujete pomoc?

Kontaktujte kdykoli libovolnou osobu z organizačního týmu.

### Rychlá verze

Posláním svatbarcampu je vytvořit prostředí, ve kterém se nikdo nebude cítit obtěžován z důvodu svého  pohlaví, věku, sexuální orientace, postižení, fyzického vzhledu, tělesných rozměrů, národnosti, rasy nebo víry.

Netolerujeme žádnou formu obtěžování účastníků konference. Sexuální narážky a obrázky se sexuálním podtextem jsou nevhodné ve všech prostorách konference, včetně obřadů, přednášek, workshopů, večírků (párty), na twitteru a ostatních online médiích. Účastníci konference porušující tato pravidla mohou být dle uvážení organizátorů potrestáni nebo vyloučeni z konference *bez náhrady vstupného*.

### Méně rychlá verze

Obtěžování zahrnuje agresivní verbální komentáře (narážky) související s pohlavím, věkem, sexuální orientací, postižením, fyzickým vzhledem, tělesnými rozměry, národností, rasou, nebo vírou; sexuálně laděné obrázky ve veřejných prostorách, záměrné zastrašování, sledování (stalking, following), obtěžující fotografování nebo nahrávání, vytrvalé přerušování přednášek nebo jiného programu, nepřiměřený fyzický kontakt a nežádoucí sexuální pozornost.

Od účastníků, kteří byli vyzvání k ukončení obtěžujícího chování, očekáváme okamžité a nepodmíněné vyhovění žádosti.

Pokud se účastník zapojí do obtěžujícího chování, organizační tým může situaci řešit libovolným způsobem, který budou považovat za vhodný, od upozornění provinilce až po jeho vyloučení z konference bez náhrady svatebního daru.

Pokud jste obtěžování, nebo si všimnete, že je někdo jiný obtěžován, nebo máte jakékoliv jiné obavy, tak prosím okamžitě kontaktujte někoho z organizačního týmu. Poznáte podle speciálního oděvu a/nebo visačky.

Organizační tým rád pomůže účastníkům s kontaktováním místní bezpečnostní služby nebo policie, zajištěním doprovodu, nebo jinou asistencí potřebnou pro to, aby se oběti obtěžování cítili bezpečně po dobu trvání svatbarcampu. Vážíme si vaší účasti.

Od všech účastníků očekáváme dodržování těchto pravidel ve všech konferenčních prostorách a na společenských událostech spojených s touto konferencí.

Adaptováno z českého překladu [Conference Code of Conduct](http://confcodeofconduct.com).
