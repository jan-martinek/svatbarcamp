---
title: Call for Papers
---
Na Svatbarcamp můžete přihlásit přednášku, workshop, nebo něco jiného. Příspěvek pojměte tak (ne)vážně, jak vám bude milé. 

Nemusíte to mít celé vymyšlené, stačí projevit zájem a poslat pár stručných vět. 

**Například**: *„Chcu připravit workshop na pečení chleba, ale nevím, jestli to v Atlasu půjde.“*, nebo *„Chcu shrnout Brattonův Stack a vztáhnout jeho témata k manželství v kontextu globální megastruktury, ale nevím, jestli to za 15 minut stihnu.“*, nebo *„Chcu uspořádat panelovou diskuzi na téma proč jsou Pavla a Honza nejlepší, ale nevím, jestli seženu nějaké panelisty/důvody.“*

Délka přednášky: v intervalu 5–15 minut  
Délka workshopu: navrhněte, domluvíme se  
Jiný formát: navrhněte, domluvíme se

Přihlašování příspěvků je součástí registračního formuláře a pozdější upřesnění můžete zaslat pomocí kontaktního formuláře. Kdybyste potřebovali ještě nějaké jiné formuláře, dejte nám vědět pomocí kontaktního formuláře.

Členové organizačního týmu rádi [zodpoví případné dotazy](https://docs.google.com/forms/d/e/1FAIpQLSdlp-39nIVKwBSkFWnxKgrNF_PSOQufkPEbk_Gdp_e0oAoXzQ/viewform). 

**Primární zaměření**

- domácí dovednosti
- rituály (v libovolném významu slova)
- význam manželství v postpostmoderní Evropě
- manželství a postgenderové role
- postfinanční plánování mileniálů, aneb avokádo nebo hypotéka?
- proč si ve třiceti (ne)kupovat PlayStation
- nic se nezmění
- něco jiného, co nás nenapadlo, ale i kdyby nás to napadlo, asi bychom to sem už nepsali, aby tady těch příkladů nebylo nezměrně mnoho, takže ano, můžete si vymyslet i něco jiného
